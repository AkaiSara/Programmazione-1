# Esame di Programmazione del 19/01/2017 V appello

L'esercizio usa le tre strutture dati, nodo, FIFOX e nodo_x che sono state date nel programma reso
disponibile nel moodle. In particolare, FIFOX serve a **gestire** una lista L di nodi di tipo nodo.
In un valore FIFOX, i campi primo e ultimo puntano al primo e ultimo nodo della lista L, val_p e val_u
sono i campi info del primo e dell'ultimo nodo di L ed n_ele è il numero di nodi di L. Il tipo nodo_x 
possiede un campo fix di tipo FIFOX* ed un campo next di tipo nodo_x*. Questo permette di costruire liste 
di nodi nodo_x in cui ogni nodo gestisce una lista di nodi di tipo nodo.

Il problema da affrontare è il seguente: dato un nodo_x N che gestisce una lista L di nodi di tipo nodo non
vuota, e dato un intero k >= 1, vogliamo dividere la lista L in tante sottoliste di k elementi (a parte l'ultima
che potrebbe essere lunga meno di k). La prima di queste sottoliste verrà gestita dal nodo_x N (i cui campi andranno
opportunamente modificati) mentre le altre sottoliste verranno gestite da nuovi nodi di tipo nodo_x- Tutti questi nodo_x
andranno concatenati in una lista ed N sarà sempre il primo nodo_x di questa lista.

## Esempio
Consideriamo un nodo N di tipo nodo_x il cui campo fix punta al seguente FIFOX: __primo__ e __ultimo__ puntano al primo
e ultimo nodo di questa lista (di tipo nodo), 3 -> 2 -> 4 -> 1 -> 0, poi __val_p__ = 3 e __val_u__ = 0 e __n_ele__ = 5.
Quindi N gestisce la lista, 3 -> 2 -> 4 -> 1 -> 0.

Se __k__ = 2, vogliamo creare la lista di tipo nodo_x che inizia con N che gesstisce la lista 3 -> 2, poi N punta ad un nuovo
nodo nodo_x che gestisce 4 -> 1 e che punta ad un terzo nodo_x che gestisce la lista 0. 
Ogni nodo_x (anche N) deve avere tutti i campi definiti in modo coerente con la lista gestita dal nodo stesso.

Se __k__ = 1 allora verrà costruita una lista di 5 nodi nodo_x. Il primo dei 5 sarà N che gestirà la lista col solo nodo 3 e 
punterà ad un nuovo nodo_x che gestirà il solo nodo 2 e così via, fino al quinto nodo_x che gestirà il solo nodo 0.

## Programmazione (10+10)
Si chiede di scrivere una funzione iterativa ed una funzione ricorsiva che eseguano l'operazione appena descritta. Queste 2 
funzioni avranno prototipo e pre e post condizione come segue:

### PRE 
N gestisce una lista corretta di nodi di tipo nodo, chiamiamola L, N -> next = 0
__void__ __partiziona_it(nodo_x*__ __N__, __int__ __k__)

### POST 
N è il nodo iniziale di una lista di nodo_x tale che i nodi di questa lista gestiscano le sottoliste di L di lunghezza k (a parte
l'ultima che può essere più corta) come descritto nell'esempio

__void__ __partiziona_ric(nodo_x*__ __N__, __int__ __k)__ ha le stesse pre e post di partiziona_it

**Attenzione:** Si consiglia di far si che __partiziona_it__ e __partiziona_ric__ usino funzioni ausiliarie, ma esse devono essere,
per partiziona_it solo iterative e per partiziona_ric solo ricorsive.

##Correttezza (2+4+2)
1. Scrivere l'invariante del ciclo principale di __partiziona_it__.
2. Scrivere la prova induttiva di __partiziona_ric__
3. Scrivere PRE e POST significative delle funzioni ausiliarie.
